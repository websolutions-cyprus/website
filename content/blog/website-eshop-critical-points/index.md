---
title: "10 Σημαντικά σημεία για ένα ηλεκτρονικό κατάστημα ή μια ιστοσελίδα προσέλκυσης πελατών"
description: Τα σημαντικότερα σημεία για την βελτιστοποίηση της ιστοσελίδα σας και την αύξηση των πωλήσεων.
date: 2019-10-18T13:01:16+03:00
draft: false
---
Συχνά λαμβάνουμε διάφορα τηλεφωνήματα από κόσμο που έχει κάποια ιστοσελίδα προσέλκυσης πελατών ή κάποιο ηλεκτρονικό κατάστημα (eshop) που την έχουν φτιάξει μόνοι τους είτε μέσω κάποιου γνωστού ή ακόμα και σε άλλη εταιρεία και μας ρωτάνε πως μπορούν να βελτιώσουν την ιστοσελίδα τους για να δουλέψει.
Τα 10 σημεία που θα δούμε παρακάτω είναι τα πρώτα που κοιτάω στην ιστοσελίδα τους και συνήθως εκεί υπάρχουν και τα διάφορα προβλήματα.
 
Σε αυτό το άρθρο θα δούμε αυτά τα 10 σημαντικά σημεία που μπορούν να αυξήσουν ραγδαία την αύξηση των πωλήσεων και την προσέλκυση πελατών. Αν λοιπόν έχετε κάποια ιστοσελίδα θα πρέπει να τα λάβετε σοβαρά υπόψη σας.

Η σειρά που αναφέρονται είναι από το σημαντικότερο στο λιγότερο σημαντικό.

## 1. Χρόνος Φορτώματος Ιστοσελίδας
Στο πρώτο και σημαντικότερο σημείο θα δούμε γιατί η ιστοσελίδα μας πρέπει να μην είναι αργή. Κάθε κλάσμα δευτερολέπτου που αργεί να φορτώσει η σελίδα σας χάνετε ένα ποσοστό των επισκεπτών σας. 
Όλοι μας καθώς σερφάρουμε είμαστε ανυπόμονοι να πάρουμε το αποτέλεσμα που επιθυμούμε και αν δεν το πάρουμε αμέσως θα φύγουμε για να πάμε σε άλλη ιστοσελίδα.

Έχουν γίνει μετρήσεις από τους πιο μεγάλους στο παζάρι των ηλεκτρονικών καταστημάτων και έχουν αποδείξει το πόσο σημαντικός είναι ο χρόνος φορτώματος της κάθε σελίδας. 

Η Amazon έχει κάνει πραγματικές μετρήσεις στις σελίδες τους βάζοντας επίτηδες μια μικρή καθυστέρηση η οποία έδειξε πως για κάθε 100ms (1/10 του δευτερολέπτου) καθυστέρηση στο φόρτωμα της σελίδας έπεφταν κατά 0.7% οι πωλήσεις.
Αυτό σημαίνει ότι αν έχουμε 1 δευτερόλεπτο καθυστέρηση έχουμε μείωση στις πωλήσεις μας κατά 7%.
Επομένως τα ηλεκτρονικά καταστήματα που θέλουν 5-10-20 ή ακόμα περισσότερα δευτερόλεπτα να φορτώσουν είναι λογικό να έχουν χαμηλές έως και μηδενικές πωλήσεις.

Αυτό είναι το 1ο και σημαντικότερο από τα υπόλοιπα, ο στόχος μας σε αυτό το σημείο είναι να μην ξεπερνά τα 4-5 δευτερόλεπτα στο να φορτώσει η κάθε σελίδα.

## 2. Responsive design
Οι επισκέπτες των ιστοσελίδων από κινητά, συνεχώς και αυξάνεται τα τελευταία χρόνια. 
Στατιστικά δείχνουν ότι στην πραγματικότητα το 95% των χρηστών που ψάχνει μια τοπική υπηρεσία/προϊόν φτάνει μέχρι και το 95%. 
Αυτό σημαίνει ότι αν η ιστοσελίδα δεν φαίνεται σωστά σε κινητές συσκευές η αποτυχία της ιστοσελίδας είναι δεδομένη.

Υπάρχουν τεχνικές για να προσαρμόζεται (φαίνεται) σωστά  το website μας και σε desktop και σε κινητά τηλέφωνα αλλά ακόμα και σε οποιαδήποτε διάσταση μπορεί να έχει μια οθόνη. 
Για το τέλειο αποτέλεσμα μπορεί να χτιστεί ξεχωριστή έκδοση για κινητές συσκευές, αυτό συμφέρει μόνο σε περιπτώσεις που αξίζει τα λεφτά της επένδυσεις.

## 3. Ευχρηστία (Ευκολία χρήσης - Φόρμες/Checkout)
Το 3o πιο σημαντικό είναι στο πόσο εύκολα επιτρέπουμε στο χρήστη να κάνει αυτό που θέλουμε εμείς να κάνει.
Εδώ τα πράματα είναι απλά και ξεκάθαρα και αφορά στο πόσα στοιχεία θα επιβαρύνουμε το επισκέπτη να μας δώσει και στο πόσα βήματα θα τον αναγκάσουμε να κάνει. 
Αν βάλουμε τον επισκέπτη να γεμίσει μια τεράστια φόρμα με ένα κατεβατό στοιχεία το πιθανότερο είναι να τον χάσουμε. Ακόμα θα πρέπει να αποφύγουμε την επαλήθευση διαφόρων στοιχείων όπως π.χ. το email.

Το μόνο που θα πρέπει να μας απασχολεί σε αυτό το σημείο είναι να κερδίσουμε τον επισκέπτη και για να το πετύχουμε αυτό θα πρέπει να ζητούμε μόνο τα απαραίτητα στοιχεία που χρειάζονται στην συγκεκριμένη χρονική στιγμή. 
Στην συνέχεια αφού ο επισκέπτης γίνει πελάτης μας και αναπτύξουμε μια σχέση με αυτό θα μπορούμε να πάρουμε όσα στοιχεία θέλουμε.

## 4. Call to action
Το 4ο σημείο που είναι πολύ σημαντικό είναι το λεγόμενο "Call to action" δηλαδή μια έκκληση προς τον επισκέπτη να εκτελέσει μια επιθυμητή ενέργεια. Ένα σαφές και ξεκάθαρο CTA θα δείξει την διαφορά.

Για ένα ηλεκτρονικό κατάστημα το CTA είναι τα κουμπιά τα οποία χρησιμοποιεί ο επισκέπτης για να προσθέσει προϊόντα στο καλάθι ή να ολοκληρώσει την αγορά. 
Αυτά τα κουμπιά πρέπει να τονίζονται, να είναι μεγάλα με διαφορετικό χρώμα από το υπόλοιπο χρώμα του site για να ξεχωρίζουν και να τραβάει το μάτι.

Για ένα site προσέλκυσης πελατών ένα παράδειγμα εδώ θα ήταν το εξής, στο τέλος της κάθε σελίδας θα μπορούσε να υπάρχει μια ενότητα που να αναφέρει με σαφήνεια το εξής "Για περισσότερες πληροφορίες καλέστε μας σήμερα", αυτό δίνει την αίσθηση στον επισκέπτη την προθυμία της επιχείρηση σας να έρθει πιο κοντά στον πελάτη.

## 5. Domain
Η επιλογή του domain αν είναι δυνατόν θα πρέπει να έχει μέγεθος λιγότερο από 12 χαρακτήρες ή στην χειρότερη μέχρι 15. 
Αυτό έχει αρκετή σημασία έτσι ώστε να μπορεί το ανθρώπινο μυαλό να το αποθηκεύσει και επίσης να είναι γρήγορο για κάποιον να το πληκτρολόγηση.

Όσον αφορά το domain θα ήταν εξίσου σημαντικό και πολύ βοηθητικό στο με το που το διαβάζει κανείς να αντιλαμβάνεται κατευθείαν για το προϊόν/υπηρεσία που θα μπορεί να βρει στην ιστοσελίδα.

## 6. Άμεση κατανόηση προϊόντος/υπηρεσίας
Αυτό το σημείο οι περισσότεροι το αδιαφορούν αλλά είναι πολύ απλό στο να το πετύχει κανείς και πιστέψτε με έχει αποτέλεσμα. 

Εδώ το μόνο που έχετε να κάνετε είναι να βάλετε μια μικρή φράση ή μια εικόνα στο πάνω μέρος την σελίδας ή με μικρά γράμματα κάτω από το λογότυπο κάτι που θα δίνει στο επισκέπτη μια πρώτη γεύση για το προϊόν/υπηρεσία που θα ακολουθήσει στην ιστοσελίδα.

## 7. Σχεδιασμός
Ένα ελκυστικό και καθαρό design θα κάνει την διαφορά κάνοντας τον χρήστη να μην θέλει να πάει σε άλλη ιστοσελίδα. 
Τα απαλά χρώματα και ένας καθαρός σχεδιασμός βοηθάνε τον επισκέπτη να εστιάζει στα σημεία που πρέπει και όχι σε διάφορα εφέ στα μεγάλα γραφικά και τα μεγάλα κείμενα που αποσπούν την προσοχή.

## 8. Πλοήγηση
Εάν η ιστοσελίδα προκαλεί σύγχυση και είναι δύσκολη στην πλοήγηση, οι επισκέπτες θα φύγουν χωρίς να επιστρέψουν ποτέ ξανά. 
Είναι σημαντικό λοιπόν να υπάρχει ένα κεντρικό μενού που να έχει νόημα, να μην υπάρχουν ένα σωρό επιλογές που πιθανότατα θα είναι αχρείαστες στον επισκέπτη.

## 9. Blog
Κρατήστε ενήμερους του επισκέπτες σας με διάφορα νέα. Αυτό εκτός του ότι θα αυξήσει του επισκέπτες σας από τις μηχανές αναζήτησης θα αναγκάσει και τους ήδη πελάτες σας να σας επισκέπτονται συχνότερα για να παρακολουθούν τα νέα σας.

Για ένα ηλεκτρονικό κατάστημα αυτό θα βοηθήσει πάρα πολύ ενημερώνοντας συνέχεια για τα νέα προϊόντα σας, για πιθανά οφέλη κτλ

## 10. Μέσα κοινωνικής δικτύωσης (Social Media)
Είναι γεγονός πλέον ότι σχεδόν όλοι μας λίγο πολύ χρησιμοποιούμε τα social media, γι αυτό είναι απαραίτητο να συνδέσουμε την ιστοσελίδα μας με αυτά. 
Πολλοί πελάτες πλέον ανατρέχουν στα κοινωνικά μέσα για να βρουν κριτικές και σχόλια για τα προϊόντα και τις υπηρεσίες που επιθυμούν. Είναι σημαντικό επομένως να χτιστεί μια δυνατή παρουσία γύρω από τα μέσα κοινωνικής δικτύωσης.